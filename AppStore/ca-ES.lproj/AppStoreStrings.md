Onion Browser

Navegació segura i anònima amb Tor

`Browser,Tor,Tor Browser,Onion Browser,anonymous,private,private browser,orbot,orfox,onion`

---

Benvinguts a l'Onion Browser 2!

L'Onion Browser 2 és una aplicació totalment reescrita que conté diverses funcions noves:

* Una primera experiència més amigable.
* Una interfície d'usuari actualitzada, que conté «navegació amb pestanyes» i panels de configuració millorats
* Compatibilitat amb l'HTTPS Everywhere
* Compatibilitat amb el 1Password
* Protecció de privadesa i blocador d'anuncis integrats
* Configuració de seguretat i privadesa en cada lloc web individual (incloent-hi la política de galetes, agent d'usuari i política de JavaScript i contingut actiu).
* Tor 0.3.5.8
* Es mantenen els marcadors i la configuració de l'Onion Browser 1.

El millor de tot: aquesta actualització és gratis!

L'actualització a l'Onion Browser 2 va rebre suport del Guardian Project, amb l'ajuda del Benjamin Erhart i la Carrie Winfrey. L'Onion Browser 2 està basat en el navegador de codi obert «Endless»; moltes gràcies a Joshua Stein en especial per crear l'Endless i per donar-nos permís per utilitzar-lo a l'Onion Browser. Vegeu el fitxer de crèdits a la configuració de l'aplicació per a més informació.

2.0.2: Actualització de seguretat: correcció d'una filtració de DNS. Correccions per a la connectivitat IPv6 que afectava a usuaris d'algunes companyies telefòniques. Correcció d'alguns errors. S'ha afegit la traducció a diverses llengües.

2.0.1: Actualització menor per a corregir l'enllaç a les valoracions de l'App Store.

---

L'Onion Browser és el navegador web original, gratuït i de codi obert per a iOS que funciona amb la xarxa Tor. L'Onion Browser us ajuda a accedir a Internet amb més seguretat i privadesa, sense costos addicionals.

«La millor oferta relacionada amb Tor per a iOS és, ara per ara, l'Onion Browser» - The Daily Dot, 14 d'octubre de 2015.

Recomanat a:  The New York Times, The Guardian, Salon, TechCrunch, Gizmodo, Boing Boing, Lifehacker, Macworld, The Daily Dot i altres.

CARACTERÍSTIQUES:
• Navegueu per Internet mitjançant Tor:
- Protegiu la vostra privadesa enfront el rastreig dels webs.
- Feu segur el tràfic en utilitzar xarxes sense fils o proveïdors d'Internet no segurs. 
- Compatibilitat amb l'HTTPS Everywhere, que activa automàticament l'HTTPS als llocs web.
- Accediu a llocs web .onion, que només són accessibles mitjançant Tor.

• Lluiteu contra el rastreig en línia: bloqueu scripts i esborreu automàticament les galetes i les pestanyes, segons les vostres preferències.

• I més funcions per a millorar la privadesa!

AVÍS D'EXEMPCIÓ DE RESPONSABILITATS:
- Navegar per Internet resulta més lent que a través d'un navegador normal o d'una VPN perquè el tràfic es xifra i es tramet per la xarxa Tor.

- Moltes vegades, els fitxers multimèdia circumval·len la xarxa Tor i comprometen la vostra privadesa; els fitxers de vídeo i les transmissions de vídeo en temps real estan blocades de forma predeterminada i no són compatibles amb l'Onion Browser.

- L'Onion Browser podria no funcionar en xarxes amb restriccions avançades. Si l'aplicació no pot connectar-se, proveu d'utilitzar ponts (o un tipus diferent de pont), forceu el tancament i reinicieu l'aplicació.

- L'ús de l'Onion Browser es fa sota risc propi; recordeu que els dispositius mòbils no són la millor opció per a tractar dades sensibles.

** L'Onion Browser és un programa gratuït i de codi obert. Podeu obtenir més informació sobre ell i sobre com donar suport al desenvolupament del Tor a l'iOS si visiteu onionbrowser.com **

