Onion Browser

Bezpečný, anonymní web pomocí Toru

`Prohlížeč,Tor,Tor Browser,Onion Browser,anonymní,soukromé,soukromý prohlížeč,orbot,orfox,onion`

---

Vítejte v Onion Browseru 2!

Onion Browser 2 je zcela přepsaná verze této aplikace, která obsahuje několik funkcí:

* Přátelštější úvod do aplikace.
* Nové uživatelské rozhraní obshaující „panely“ a lepší možnosti nastavení
* Podpora HTTPS Everywhere
* Podpora 1Password
* Zabudované blokování reklam a ochrana soukromí
* Přizpůsobte nastavení zabezpečení/soukromí pro jednotlivé stránky (včetně zásad cookie, nastavení user agent a zásad pro JavaScript/aktivní obsah).
* Tor 0.3.5.8
* Nastavení a záložky z Onion Browseru 1 jsou ponechány.

A to nejlepší: tato aktualizace je zdarma!

Update Onion Browser 2 byl vytvořen s podporou The Guardian Project, s pomocí Benjamina Erharta a Carrie Winfrey. Onion Browser 2 je založen na open-source prohlížeči „Endless“; zvláštní poděkování patří Joshua Steinovi za vytvoření Endless a svolení jej použít v Onion Browseru. Více informací najdete v souboru „Credits“ v nastavení aplikace.

2.0.2: Aktualizace zabezpečení: opraveny DNS leaky. Opravy připojení IPv6 pro uživatele některých mobilních operátorů. Opravy chyb, které mohly způsobovat pád aplikace. Přidány lokalizace pro několik jazyků.

2.0.1: Aktualizován odkaz na hodnocení v App Storu

---

Onion Browser je open-source prohlížeč pro Tor na iOS, který je zdarma. Onion Browser umožňuje surfovat na internetu bezpečněji a s více soukromím, bez dodatečných nákladů pro vás.

„Nejlepší aplikace podporující Tor je v tuto chvíli Onion Browser“ - The Daily Dot, 14. října 2015.

Psali o nás: The New York Times, The Guardian, Salon, TechCrunch, Gizmodo, Boing Boing, Lifehacker, Macworld, The Daily Dot a další.

FUNKCE:
• Surfujte na internetu přes Tor:
- Chraňte své soukromí před sledováním na webových stránkách.
- Zabezpečte svoji aktivitu online, na nedůvěryhodných bezdrátových sítích, ale i před poskytovateli internetového připojení.
- Podpora HTTPS Everywhere, automatické přepínání na stránky s HTTPS.
- Přistupte na .onion stránky, které jsou dostupné jen přes Tor.

• Bojujte proti sledování online: zablokujte skripty a automaticky mažte cookies a panely podle vašich předvoleb.

• A jiné funkce, které chrání vaše soukromí!

UPOZORNĚNÍ:
- Surfování na internetu je daleko pomalejší než přes normální prohlížeč nebo VPN, protože jsou stránky šifrovány a vedeny přes síť Tor.

- Multimédia často obchází Tor a narušují vaše soukromí; video soubory a streamy jsou zablokovány ve výchozím nastavení a nejsou podporovány v Onion Browseru.

- Je možné, že Onion Browser nebude fungovat v sítích s pokročiým síťovým omezením. Pokud se aplikace nemůže připojit, zkuste použít mosty (nebo jiný typ mostu), vynutit ukončení a poté restart aplikace.

- Onion Browser používáte na vlastní riziko; pamatujte, že citlivá data nepatří vždy na mobilní zařízení.

** Onion Browser je zdarma a open source. Více o Onion Browseru a o tom, jak podpořit vývoj Toru pro iOS, si můžete přečíst na onionbrowser.com **

